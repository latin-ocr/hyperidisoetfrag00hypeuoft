111

col. 4]

10

ΥΠΕΡΕΙΔΟΎ

ἔφη, σὺ ἀναδέξῃ· ἔστιν δὲ μικρὰ κομιδῇ καὶ πολλῷ πλείω
φορτία ἐστὶν τούτων ἐν τῷ ἐργαστηρίῳ, μύρον καὶ ἀλά-
βαστροι καὶ ζμύρνα, καὶ ἄλλ’ ἄττα ὀνόματα λέγων, ὅθεν
πάντα ταῦτα δ[ιαλυθ]ήσεται ῥᾳδίως. ἧν δέ, ὦ ἄνδρες
δικασταί, ὣς ἔοικεν, ἐνταῦθα ἡ ἐπιβουλὴ καὶ τὸ πλάσμα 5
τὸ μέγα. εἰ μὲν γὰρ ἐπ’ ἐλευθερίᾳ καταβάλλοιμι αὐτῶν τὸ
ἀργύριον, τοῦτο μόνον ἀπώλλυον ὃ δοίην αὐτῷ, ἀλλ’ οὐδὲν
δεινὸν ἔπασχον· εἰ δὲ πριαίμην ὠνῇ καὶ πράσει, ὁμολογήσας
αὐτῷ τὰ χρέα ἀναδέξασθαι, ὡς οὐθενὸς ἄξια ὄντα, διὰ τὸ μὴ
προειδέναι, ἐπάξειν μοι ἔμελλεν ὕστερον τοὺς χρήστας καὶ τοὺς 10
πληρωτὰς τῶν ἐράνων ἐν ὁμολογίᾳ λαβών· ὅπερ ἐποίησεν.
ὡς γὰρ εἰπόντος αὐτοῦ ταῦτα ἐγὼ προσωμολόγησα, εὐθὺς ἐκ
τῶν γονάτων λαβὼν τῶν αὑτοῦ γραμματεῖον TU) ἐγγ]εγραμ-
[μ]ένον ἀνεγίγνωσκεν. ἦσαν δὲ αὗται συνθῆκαι πρὸς ἐμέ·
ὧν ἐγὼ ἀναγιγνωσκομένων μὲν ἤκουον, ἔσπευδον μέντοι ἐφ’ ¹5
ὃ ἧκον τοῦτο διοικήσασθαι, καὶ σημαίνεται τὰς συνθήκας
εὐθὺς ἐν τῇ αὐτῇ οἰκίᾳ ἵνα μηδεὶς τῶν εὗ φρονούντων
ἀκούσαι τὰ ἐγγεγραμμένα, προσεγγράψας μετ’ ἐμοῦ Νίκωνα
τὸν Κηφισιέα. ἐλθόντες δ’ ἐπὶ τὸ μυροπώλιον τὸ μὲν
γραμματεῖον τιθέμεθα παρὰ Λυσικλεῖ Λευκονοιεῖ, τὰς δὲ 20
τετταράκοντα μνᾶς ἐγὼ καταβαλὼν τὴν ὠνὴν ἐποιησάμην.
τούτου δὲ γενομένου προσῄεσάν μοι οῖ χρῆσται οἷς ὠφείλετο
παρὰ τῷ Μίδᾳ καὶ οἱ πληρωταὶ τῶν ἐράνων καὶ διελέγοντό
μοι· καὶ ἐν τρισὶν μησὶν ἅπαντα τὰ χρέα φανερὰ ἐγεγόνει,
ὥστ’ εἶναί μοι σὺν τοῖς ἐράνοις, ὅπερ καὶ ἀρτίως εἶπον, περὶ ²5
πέντε τάλαντα. ὡς δ’ ᾐσθόμην οὗ ἦν κακοῦ, τότ’ ἤδη τοὺς
φίλους καὶ τοὺς οἰκείους συνήγαγον καὶ τὰ ἀντίγραφα τῶν
συνθηκῶν ἀνεγιγνώσκομεν· ἐν αἷς ἐγέγραπτο μὲν τὸ τοῦ
Παγκάλου καὶ τοῦ Πολυκλέους ὄνομα διαρρήδην, καὶ ὅτι
μύρων τιμαὶ ὠφείλοντο, ἃ ἦν βραχέα τε καὶ ἐξῆν αὐτοῖς 30

4 διαλυθήσεται W Β 9 ἀναδέξεσθαι Β, contra 10 13 γραμ-
ματεῖον] πραγματ . ,ζον ᾨ, corr. D τι τὸ ἐγγεγραμμένον B, δὴ
προγ. D R 19 κηφισεα p, corr. B 20 λευκονοει p: Λευκο-

νοιεὺς inscriptiones plerumque

