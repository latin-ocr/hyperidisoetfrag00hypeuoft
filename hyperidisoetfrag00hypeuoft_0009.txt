PRAEFATIO

HYPERIDEM totum, qualis hodie inter nos exstat,
Aegypto debemus. Cum enim codices illi qui vel in
decimo sexto p. C. saeculo in bibliothecis Matthaei
Corvini ac Pauli Bornemizae nominati sunt nunc plane
interierint, nova spes orationum eius recuperandarum ex
harenis Aegyptiacis effulsit, unde inter sexaginta annos
sex orationes, vel orationum partes, nobis optantibus
redditae sunt.

Orationes istae rotulis quattuor papyraceis conti-
nentur, quorum nomina atque fortunas breviter hic
exponere oportet.

Ji. ArdenianuS, cuius partes nunc in Museo Britan-
nico papyri 108 et 115 nominatae sunt, quippe quae
fata diversa perpessae sint. Prima enim rotuli pars,
in qua scripta erat oratio in Demosthenem et initium
orationis pro Lycophrone habitae, iam valde dila-
cerata in manus A. C. Harris venit, atque ab
eodem ectypi ope publici iuris anno p. C. 1848 facta
est, unde textum fragmentorum separatim ediderunt
Boeckh (1848), Sauppe (1848), Babington (1850), post-
que eos alii nonnulli. Pars autem rotuli altera, quae
finem orationis Lycophroneae integramque Euxenip-
peam habet, a Iosepho Arden empta est, qui eam viro
reverendo Churchill Babington edendam tradidit.
Huius editio princeps anno 1853 comparuit 3 post eum
recognovit Caesar, Cobet, Comparettiâ€š alii. Rotulus
primi p. C. saeculi exeuntis esse videtur, satis nitide
scriptus, lectu facilis, nisi ubi lacerato papyro litterae
totae partesve litterarum perierunt, fidei, quantum
aestimari potest, bonae. Fragmenta nonnulla, quae
retinuerant Arabes, in rotulis ficticiis composita, qui

iii

