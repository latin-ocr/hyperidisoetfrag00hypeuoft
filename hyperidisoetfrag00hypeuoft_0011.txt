PRAEFATIO

fronte scriptum est genethliacon cuiusdam est, ad
annum p. C. 95 (minus probabiliter 155) computatum ;
unde credibile est orationem saeculo p. C. altero
transcriptam esse. Exemplar est indolis haud ita
communis, quippe quod a puero nescio quo scriptum
esse videatur, dictitante magistro, erroribusque scateat
foedissimis. Initio integer, a fine mutilus est rotulus;
exitus tamen orationis pars magna a Ioanne Stobaeo
exscripta superstes est. Rotuli fragmenta composuit
textumque cum ectypo imprimendum curavit primus
C. Babington (1858), recensuerunt Sauppe, Cobet.
Comparetti, multi alii.

Praeter editiones, quas nominavi, orationum singu-
larum, opera omnia Hyperidis ter edidit Fridericus
mass, quem honoris causa nomino, vir de studiis
Graecis optime meritus et praecipue in rotulis papy-
raceis laceratis componendis, legendis, restituendis
impiger, sollers, felix. Is in editione Teubneriana
ultima (1894) omnia ferme quae de rotulis nostris
dicenda sunt dixit. Orationes mutilas, Demostheni-
cam scilicet atque Lycophroneam‚ ipse, quantum fieri
potest, in ordinem redegit ; lectiones papyrorum
maxima diligentia exposuit, curas editorum ceterorum
repetivit et digessit. Opus eius fundamentum et
subsidium laborum aliorum in Hyperide omnium
manet aeternumque manebit.

Quae cum ita sint, de ratione editionis nostrae pauca
dicenda sunt. Cum enim editio Blassiana rotulorum
testimonia singulorum sedulo atque fideliter repetat,
mendas vel apertissimas notare curet, iacturam etiam
unius litterae uncis quadratis indicet, ita ut de his
et huiusmodi rebus (paucis tantum exceptis) nihil
dicendum maneat, equidem id potius in mente habui
ut textum oratoris facilem legentibus praeberem. Si
enim, exempli gratia, papyrus litteras μ . ταδ . τα . τα
exhibet, luce clarius est verba μετὰ δὲ ταῦτα scripta
fuisse. Is igitur qui, sicut Blass, testimonium papyri
accuratissime vult commemorare, μ[ε]τὰ ὃ[ὲ] τα[ῦ]τα

V

